{"data":[{"index":"4415","surah":"44","aya":"1","text":"حٰم"},{"index":"4416","surah":"44","aya":"2","text":"اس کتاب روشن کی قسم"},{"index":"4417","surah":"44","aya":"3","text":"کہ ہم نے اس کو مبارک رات میں نازل فرمایا ہم تو رستہ دکھانے والے ہیں"},{"index":"4418","surah":"44","aya":"4","text":"اسی رات میں تمام حکمت کے کام فیصل کئے جاتے ہیں"},{"index":"4419","surah":"44","aya":"5","text":"(یعنی) ہمارے ہاں سے حکم ہو کر۔ بےشک ہم ہی (پیغمبر کو) بھیجتے ہیں"},{"index":"4420","surah":"44","aya":"6","text":"(یہ) تمہارے پروردگار کی رحمت ہے۔ وہ تو سننے والا جاننے والا ہے"},{"index":"4421","surah":"44","aya":"7","text":"آسمانوں اور زمین کا اور جو کچھ ان دونوں میں ہے سب کا مالک۔ بشرطیکہ تم لوگ یقین کرنے والے ہو"},{"index":"4422","surah":"44","aya":"8","text":"اس کے سوا کوئی معبود نہیں۔ (وہی) جِلاتا ہے اور (وہی) مارتا ہے۔ وہی تمہارا اور تمہارے باپ دادا کا پروردگار ہے"},{"index":"4423","surah":"44","aya":"9","text":"لیکن یہ لوگ شک میں کھیل رہے ہیں"},{"index":"4424","surah":"44","aya":"10","text":"تو اس دن کا انتظار کرو کہ آسمان سے صریح دھواں نکلے گا"},{"index":"4425","surah":"44","aya":"11","text":"جو لوگوں پر چھا جائے گا۔ یہ درد دینے والا عذاب ہے"},{"index":"4426","surah":"44","aya":"12","text":"اے پروردگار ہم سے اس عذاب کو دور کر ہم ایمان لاتے ہیں"},{"index":"4427","surah":"44","aya":"13","text":"(اس وقت) ان کو نصیحت کہاں مفید ہوگی جب کہ ان کے پاس پیغمبر آچکے جو کھول کھول کر بیان کر دیتے ہیں"},{"index":"4428","surah":"44","aya":"14","text":"پھر انہوں نے ان سے منہ پھیر لیا اور کہنے لگے (یہ تو) پڑھایا ہوا (اور) دیوانہ ہے"},{"index":"4429","surah":"44","aya":"15","text":"ہم تو تھوڑے دنوں عذاب ٹال دیتے ہیں (مگر) تم پھر کفر کرنے لگتے ہو"},{"index":"4430","surah":"44","aya":"16","text":"جس دن ہم بڑی سخت پکڑ پکڑیں گے تو بےشک انتقام لے کر چھوڑیں گے"},{"index":"4431","surah":"44","aya":"17","text":"اور ان سے پہلے ہم نے قوم فرعون کی آزمائش کی اور ان کے پاس ایک عالی قدر پیغمبر آئے"},{"index":"4432","surah":"44","aya":"18","text":"(جنہوں نے) یہ (کہا) کہ خدا کے بندوں (یعنی بنی اسرائیل) کو میرے حوالے کردو میں تمہارا امانت دار پیغمبر ہوں"},{"index":"4433","surah":"44","aya":"19","text":"اور خدا کے سامنے سرکشی نہ کرو۔ میں تمہارے پاس کھلی دلیل لے کر آیا ہوں"},{"index":"4434","surah":"44","aya":"20","text":"اور اس (بات) سے کہ تم مجھے سنگسار کرو اپنے اور تمہارے پروردگار کی پناہ مانگتا ہوں"},{"index":"4435","surah":"44","aya":"21","text":"اور اگر تم مجھ پر ایمان نہیں لاتے تو مجھ سے الگ ہو جاؤ"},{"index":"4436","surah":"44","aya":"22","text":"تب موسیٰ نے اپنے پروردگار سے دعا کی کہ یہ نافرمان لوگ ہیں"},{"index":"4437","surah":"44","aya":"23","text":"(خدا نے فرمایا کہ) میرے بندوں کو راتوں رات لے کر چلے جاؤ اور (فرعونی) ضرور تمہارا تعاقب کریں گے"},{"index":"4438","surah":"44","aya":"24","text":"اور دریا سے (کہ) خشک (ہو رہا ہوگا) پار ہو جاؤ (تمہارے بعد) ان کا تمام لشکر ڈبو دیا جائے گا"},{"index":"4439","surah":"44","aya":"25","text":"وہ لوگ بہت سے باغ اور چشمے چھوڑ گئے"},{"index":"4440","surah":"44","aya":"26","text":"اور کھیتیاں اور نفیس مکان"},{"index":"4441","surah":"44","aya":"27","text":"اور آرام کی چیزیں جن میں عیش کیا کرتے تھے"},{"index":"4442","surah":"44","aya":"28","text":"اسی طرح (ہوا) اور ہم نے دوسرے لوگوں کو ان چیزوں کا مالک بنا دیا"},{"index":"4443","surah":"44","aya":"29","text":"پھر ان پر نہ تو آسمان کو اور زمین کو رونا آیا اور نہ ان کو مہلت ہی دی گئی"},{"index":"4444","surah":"44","aya":"30","text":"اور ہم نے بنی اسرائیل کو ذلت کے عذاب سے نجات دی"},{"index":"4445","surah":"44","aya":"31","text":"(یعنی) فرعون سے۔ بےشک وہ سرکش (اور) حد سے نکلا ہوا تھا"},{"index":"4446","surah":"44","aya":"32","text":"اور ہم نے بنی اسرائیل کو اہل عالم سے دانستہ منتخب کیا تھا"},{"index":"4447","surah":"44","aya":"33","text":"اور ان کو ایسی نشانیاں دی تھیں جن میں صریح آزمائش تھی"},{"index":"4448","surah":"44","aya":"34","text":"یہ لوگ یہ کہتے ہیں"},{"index":"4449","surah":"44","aya":"35","text":"کہ ہمیں صرف پہلی دفعہ (یعنی ایک بار) مرنا ہے اور (پھر) اُٹھنا نہیں"},{"index":"4450","surah":"44","aya":"36","text":"پس اگر تم سچے ہو تو ہمارے باپ دادا کو (زندہ کر) لاؤ"},{"index":"4451","surah":"44","aya":"37","text":"بھلا یہ اچھے ہیں یا تُبّع کی قوم اور وہ لوگ جو تم سے پہلے ہوچکے ہیں۔ ہم نے ان (سب) کو ہلاک کردیا۔ بےشک وہ گنہگار تھے"},{"index":"4452","surah":"44","aya":"38","text":"اور ہم نے آسمانوں اور زمین کو اور جو کچھ ان میں ہے ان کو کھیلتے ہوئے نہیں بنایا"},{"index":"4453","surah":"44","aya":"39","text":"ان کو ہم نے تدبیر سے پیدا کیا ہے لیکن اکثر لوگ نہیں جانتے"},{"index":"4454","surah":"44","aya":"40","text":"کچھ شک نہیں کہ فیصلے کا دن ان سب (کے اُٹھنے) کا وقت ہے"},{"index":"4455","surah":"44","aya":"41","text":"جس دن کوئی دوست کسی دوست کے کچھ کام نہ آئے گا اور نہ ان کو مدد ملے گی"},{"index":"4456","surah":"44","aya":"42","text":"مگر جس پر خدا مہربانی کرے۔ وہ تو غالب اور مہربان ہے"},{"index":"4457","surah":"44","aya":"43","text":"بلاشبہ تھوہر کا درخت"},{"index":"4458","surah":"44","aya":"44","text":"گنہگار کا کھانا ہے"},{"index":"4459","surah":"44","aya":"45","text":"جیسے پگھلا ہوا تانبا۔ پیٹوں میں (اس طرح) کھولے گا"},{"index":"4460","surah":"44","aya":"46","text":"جس طرح گرم پانی کھولتا ہے"},{"index":"4461","surah":"44","aya":"47","text":"(حکم دیا جائے گا کہ) اس کو پکڑ لو اور کھینچتے ہوئے دوزخ کے بیچوں بیچ لے جاؤ"},{"index":"4462","surah":"44","aya":"48","text":"پھر اس کے سر پر کھولتا ہوا پانی انڈیل دو (کہ عذاب پر) عذاب (ہو)"},{"index":"4463","surah":"44","aya":"49","text":"(اب) مزہ چکھ۔ تو بڑی عزت والا (اور) سردار ہے"},{"index":"4464","surah":"44","aya":"50","text":"یہ وہی (دوزخ) ہے جس میں تم لوگ شک کیا کرتے تھے"},{"index":"4465","surah":"44","aya":"51","text":"بےشک پرہیزگار لوگ امن کے مقام میں ہوں گے"},{"index":"4466","surah":"44","aya":"52","text":"(یعنی) باغوں اور چشموں میں"},{"index":"4467","surah":"44","aya":"53","text":"حریر کا باریک اور دبیز لباس پہن کر ایک دوسرے کے سامنے بیٹھے ہوں گے"},{"index":"4468","surah":"44","aya":"54","text":"اس طرح (کا حال ہوگا) اور ہم بڑی بڑی آنکھوں والی سفید رنگ کی عورتوں سے ان کے جوڑے لگائیں گے"},{"index":"4469","surah":"44","aya":"55","text":"وہاں خاطر جمع سے ہر قسم کے میوے منگوائیں گے (اور کھائیں گے)"},{"index":"4470","surah":"44","aya":"56","text":"(اور) پہلی دفعہ کے مرنے کے سوا (کہ مرچکے تھے) موت کا مزہ نہیں چکھیں گے۔ اور خدا ان کو دوزخ کے عذاب سے بچا لے گا"},{"index":"4471","surah":"44","aya":"57","text":"یہ تمہارے پروردگار کا فضل ہے۔ یہی تو بڑی کامیابی ہے"},{"index":"4472","surah":"44","aya":"58","text":"ہم نے اس (قرآن) کو تمہاری زبان میں آسان کردیا ہے تاکہ یہ لوگ نصیحت پکڑیں"},{"index":"4473","surah":"44","aya":"59","text":"پس تم بھی انتظار کرو یہ بھی انتظار کر رہے ہیں"}]}