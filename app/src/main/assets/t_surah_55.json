{"data":[{"index":"4902","surah":"55","aya":"1","text":"(خدا جو) نہایت مہربان"},{"index":"4903","surah":"55","aya":"2","text":"اسی نے قرآن کی تعلیم فرمائی"},{"index":"4904","surah":"55","aya":"3","text":"اسی نے انسان کو پیدا کیا"},{"index":"4905","surah":"55","aya":"4","text":"اسی نے اس کو بولنا سکھایا"},{"index":"4906","surah":"55","aya":"5","text":"سورج اور چاند ایک حساب مقرر سے چل رہے ہیں"},{"index":"4907","surah":"55","aya":"6","text":"اور بوٹیاں اور درخت سجدہ کر رہے ہیں"},{"index":"4908","surah":"55","aya":"7","text":"اور اسی نے آسمان کو بلند کیا اور ترازو قائم کی"},{"index":"4909","surah":"55","aya":"8","text":"کہ ترازو (سے تولنے) میں حد سے تجاوز نہ کرو"},{"index":"4910","surah":"55","aya":"9","text":"اور انصاف کے ساتھ ٹھیک تولو۔ اور تول کم مت کرو"},{"index":"4911","surah":"55","aya":"10","text":"اور اسی نے خلقت کے لئے زمین بچھائی"},{"index":"4912","surah":"55","aya":"11","text":"اس میں میوے اور کھجور کے درخت ہیں جن کے خوشوں پر غلاف ہوتے ہیں"},{"index":"4913","surah":"55","aya":"12","text":"اور اناج جس کے ساتھ بھس ہوتا ہے اور خوشبودار پھول"},{"index":"4914","surah":"55","aya":"13","text":"تو (اے گروہ جن وانس) تم اپنے پروردگار کی کون کون سی نعمت کو جھٹلاؤ گے؟"},{"index":"4915","surah":"55","aya":"14","text":"اسی نے انسان کو ٹھیکرے کی طرح کھنکھناتی مٹی سے بنایا"},{"index":"4916","surah":"55","aya":"15","text":"اور جنات کو آگ کے شعلے سے پیدا کیا"},{"index":"4917","surah":"55","aya":"16","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4918","surah":"55","aya":"17","text":"وہی دونوں مشرقوں اور دونوں مغربوں کا مالک (ہے)"},{"index":"4919","surah":"55","aya":"18","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4920","surah":"55","aya":"19","text":"اسی نے دو دریا رواں کئے جو آپس میں ملتے ہیں"},{"index":"4921","surah":"55","aya":"20","text":"دونوں میں ایک آڑ ہے کہ (اس سے) تجاوز نہیں کرسکتے"},{"index":"4922","surah":"55","aya":"21","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4923","surah":"55","aya":"22","text":"دونوں دریاؤں سے موتی اور مونگے نکلتے ہیں"},{"index":"4924","surah":"55","aya":"23","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4925","surah":"55","aya":"24","text":"اور جہاز بھی اسی کے ہیں جو دریا میں پہاڑوں کی طرح اونچے کھڑے ہوتے ہیں"},{"index":"4926","surah":"55","aya":"25","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4927","surah":"55","aya":"26","text":"جو (مخلوق) زمین پر ہے سب کو فنا ہونا ہے"},{"index":"4928","surah":"55","aya":"27","text":"اور تمہارے پروردگار ہی کی ذات (بابرکات) جو صاحب جلال وعظمت ہے باقی رہے گی"},{"index":"4929","surah":"55","aya":"28","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4930","surah":"55","aya":"29","text":"آسمان اور زمین میں جتنے لوگ ہیں سب اسی سے مانگتے ہیں۔ وہ ہر روز کام میں مصروف رہتا ہے"},{"index":"4931","surah":"55","aya":"30","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4932","surah":"55","aya":"31","text":"اے دونوں جماعتو! ہم عنقریب تمہاری طرف متوجہ ہوتے ہیں"},{"index":"4933","surah":"55","aya":"32","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4934","surah":"55","aya":"33","text":"اے گروہِ جن وانس اگر تمہیں قدرت ہو کہ آسمان اور زمین کے کناروں سے نکل جاؤ تو نکل جاؤ۔ اور زور کے سوا تم نکل سکنے ہی کے نہیں"},{"index":"4935","surah":"55","aya":"34","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4936","surah":"55","aya":"35","text":"تم پر آگ کے شعلے اور دھواں چھوڑ دیا جائے گا تو پھر تم مقابلہ نہ کرسکو گے"},{"index":"4937","surah":"55","aya":"36","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4938","surah":"55","aya":"37","text":"پھر جب آسمان پھٹ کر تیل کی تلچھٹ کی طرح گلابی ہوجائے گا (تو) وہ کیسا ہولناک دن ہوگا"},{"index":"4939","surah":"55","aya":"38","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4940","surah":"55","aya":"39","text":"اس روز نہ تو کسی انسان سے اس کے گناہوں کے بارے میں پرسش کی جائے گی اور نہ کسی جن سے"},{"index":"4941","surah":"55","aya":"40","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4942","surah":"55","aya":"41","text":"گنہگار اپنے چہرے ہی سے پہچان لئے جائیں گے تو پیشانی کے بالوں اور پاؤں سے پکڑ لئے جائیں گے"},{"index":"4943","surah":"55","aya":"42","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4944","surah":"55","aya":"43","text":"یہی وہ جہنم ہے جسے گنہگار لوگ جھٹلاتے تھے"},{"index":"4945","surah":"55","aya":"44","text":"وہ دوزخ اور کھولتے ہوئے گرم پانی کے درمیان گھومتے پھریں گے"},{"index":"4946","surah":"55","aya":"45","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4947","surah":"55","aya":"46","text":"اور جو شخص اپنے پروردگار کے سامنے کھڑے ہونے سے ڈرا اس کے لئے دو باغ ہیں"},{"index":"4948","surah":"55","aya":"47","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4949","surah":"55","aya":"48","text":"ان دونوں میں بہت سی شاخیں (یعنی قسم قسم کے میووں کے درخت ہیں)"},{"index":"4950","surah":"55","aya":"49","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4951","surah":"55","aya":"50","text":"ان میں دو چشمے بہہ رہے ہیں"},{"index":"4952","surah":"55","aya":"51","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4953","surah":"55","aya":"52","text":"ان میں سب میوے دو دو قسم کے ہیں"},{"index":"4954","surah":"55","aya":"53","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4955","surah":"55","aya":"54","text":"(اہل جنت) ایسے بچھونوں پر جن کے استرا طلس کے ہیں تکیہ لگائے ہوئے ہوں گے۔ اور دونوں باغوں کے میوے قریب (جھک رہے) ہیں"},{"index":"4956","surah":"55","aya":"55","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4957","surah":"55","aya":"56","text":"ان میں نیچی نگاہ والی عورتیں ہیں جن کو اہل جنت سے پہلے نہ کسی انسان نے ہاتھ لگایا اور نہ کسی جن نے"},{"index":"4958","surah":"55","aya":"57","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4959","surah":"55","aya":"58","text":"گویا وہ یاقوت اور مرجان ہیں"},{"index":"4960","surah":"55","aya":"59","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4961","surah":"55","aya":"60","text":"نیکی کا بدلہ نیکی کے سوا کچھ نہیں ہے"},{"index":"4962","surah":"55","aya":"61","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4963","surah":"55","aya":"62","text":"اور ان باغوں کے علاوہ دو باغ اور ہیں"},{"index":"4964","surah":"55","aya":"63","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4965","surah":"55","aya":"64","text":"دونوں خوب گہرے سبز"},{"index":"4966","surah":"55","aya":"65","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4967","surah":"55","aya":"66","text":"ان میں دو چشمے ابل رہے ہیں"},{"index":"4968","surah":"55","aya":"67","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4969","surah":"55","aya":"68","text":"ان میں میوے اور کھجوریں اور انار ہیں"},{"index":"4970","surah":"55","aya":"69","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4971","surah":"55","aya":"70","text":"ان میں نیک سیرت (اور) خوبصورت عورتیں ہیں"},{"index":"4972","surah":"55","aya":"71","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4973","surah":"55","aya":"72","text":"(وہ) حوریں (ہیں جو) خیموں میں مستور (ہیں)"},{"index":"4974","surah":"55","aya":"73","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4975","surah":"55","aya":"74","text":"ان کو اہل جنت سے پہلے نہ کسی انسان نے ہاتھ لگایا اور نہ کسی جن نے"},{"index":"4976","surah":"55","aya":"75","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4977","surah":"55","aya":"76","text":"سبز قالینوں اور نفیس مسندوں پر تکیہ لگائے بیٹھے ہوں گے"},{"index":"4978","surah":"55","aya":"77","text":"تو تم اپنے پروردگار کی کون کون سی نعمت کو جھٹلاؤ گے؟"},{"index":"4979","surah":"55","aya":"78","text":"(اے محمدﷺ) تمہارا پروردگار جو صاحب جلال وعظمت ہے اس کا نام بڑا بابرکت ہے"}]}